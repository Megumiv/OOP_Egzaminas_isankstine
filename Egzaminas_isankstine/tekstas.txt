Tekstas paimtas iš https://lt.wikipedia.org/wiki/Vilnius. Iš viso apie 1400 žodžių.

Šis straipsnis apie Lietuvos sostinę. Apie kaimą Kupiškio rajone skaitykite straipsnyje Vilnius (Kupiškis).
Vilnius
            
Vilniaus panorama su senamiesčiu ir verslo centru fone 2021 m.
Vilnius

Vilnius
54°41′13″š. pl. 25°16′59″r. ilg.
Laiko juosta: (UTC+2)
------ vasaros: (UTC+3)
Valstybė	Lietuvos vėliava Lietuva
Apskritis	Vilniaus apskritis Vilniaus apskritis
Savivaldybė	Vilniaus miesto savivaldybė Vilniaus miesto savivaldybė
Įkūrimo data	1323 m. (pirmą kartą paminėtas)
Meras	Valdas Benkunskas
Gyventojų (2024)	605 270
Plotas	401 km²
Tankumas (2024)	1 509 žm./km²
Pašto kodas	centrinis LT-01001
Tinklalapis	www.vilnius.lt
 Vikiteka	Vilnius
Miesto globėjas (-ai)	Šv. Kristoforas
Vietovardžio kirčiavimas
(1 kirčiuotė) [1]
Vardininkas:	Vi̇̀lnius
Kilmininkas:	Vi̇̀lniaus
Naudininkas:	Vi̇̀lniui
Galininkas:	Vi̇̀lnių
Įnagininkas:	Vi̇̀lniumi
Vietininkas:	Vi̇̀lniuje
lot. Vilna, lenk. Wilno, rus. Вильна,[2] Вильно,[3] bltr. Вільня, vok. Wilna, hebr. ‏וילנה‏‎ = Vilne, jid. ‏ווילנע‏‎.

Vilnius – Lietuvos sostinė. Vilniaus apskrities, Vilniaus rajono savivaldybės ir Vilniaus miesto savivaldybės centras, yra 20 seniūnijų. Arkivyskupijos centras, nuo 1579 m. – universitetinis miestas. Sostinėje veikia aukščiausios valdžios institucijos – Lietuvos Respublikos prezidentūra, Lietuvos Seimas, Lietuvos Vyriausybė, ministerijos, Lietuvos Aukščiausiasis ir Konstitucinis teismai, užsienio valstybių ambasados ir atstovybės, diplomatinės misijos, tarptautinių organizacijų atstovybės.

1994 m. Vilniaus senamiestis įtrauktas į UNESCO organizacijos Pasaulio paveldo sąrašą.

Etimologija
Vilnius yra vandenvardinis vietovardis – jam vardą davusi Vilnios upė, tekanti pro miestą.[4] Upėvardis Vilnia sietinas su bendriniu žodžiu vilnia (bendrinėje kalboje įsigalėjęs variantas vilnis). Senoji Vilniaus vardo forma Vilnia žinoma rytų Lietuvos tarmėse. Apie XV a. įsigalėjo vardo forma Vilnius, kuri padaryta pagal tą patį modelį kaip Alyta (upės vardas) ir Alytus (miesto vardas). Formos perėjimą nuo moteriškos į vyrišką galėjo lemti ir lenkų kalbos galūnė -o (iš Wilno), kuri dažniausiai verčiama vyriška, o ne moteriška gimine.[5] Taip pat gali būti, kad pats žodis miestas, būdamas vyriškos giminės, tarsi nusako poreikį jį vadinti vyriška gimine, kad nebūtų nesusipratimų vienodai vadinant ir upę, ir miestą.[6] Vardo Vilnius vyriška forma minima jau M. Daukšos 1595 m. išleistame katekizme. Lotynų kalboje yra išlikusi senoji Vilniaus vardo forma Vilna.

Geografija
Yra pietrytinėje Lietuvoje, Vilnios ir Neries santakoje, ~20 km į pietus nuo geografinio Europos centro, 312 km nuo Baltijos jūros.

Pastatai sudaro 20,2 % miesto teritorijos. Miškai sudaro 43,9 % miesto, vandenys 2,1 %.

Paviršius
Įsikūręs Baltijos aukštumų kalvyno juostoje, giliai išraižytoje vingiuoto Neries slėnio. Pietryčiuose paviršius kyla į kalvotą ir slėniuotą Medininkų aukštumą, šiaurėje – į ežeringą Aukštaičių aikštumą, kurios pietinis pakraštys – Riešės aukštuma – kyla ties šiaurės vakariniais miesto pakraščiais (pradedant Šeškine, Viršuliškėmis, Baltupiais, Santariškėmis). Šiaurės rytinė miesto dalis plyti Neries-Žeimenos žemumoje. Centrinė miesto dalis yra plačiame (~5 km) Neries senslėnyje, kuris link upės leidžiasi 8 terasomis. Gilų slėnį taip pat sudaro ir Neries intakas Vilnia. Aukštumos į senslėnį leidžiasi daugiausia stačiais, raguvų išraižytais, šaltiniuotais šlaitais.[7] Vietomis aukštumos priartėja prie pat upių ir taip dėl erozijos atsiveria skardžiai (pvz., Pūčkorių atodanga, Plikakalnio atodanga, Naujanerių atodanga).

Žemiausia miesto vieta (97 m) yra Neries pakrantėse, o aukščiausiai paviršius iškyla (234 m) Pavilnyje (Rokantiškių kalva).

Šeškinėje yra ledynmetinio akumuliacinio reljefo reliktas, Šeškinės ozas. Kiti raiškesni ledyniniai kraštovaizdžiai – Panerių kalvynas, Gariūnų sufozinis cirkas, Rasų-Ribiškių kalvynas.

Hidrologija
Miestas patenka į Neries baseiną. Upė kerta miestą skersai. Iš rytų į Nerį labai vinguriuodama teka Vilnia su keletu trumpų intakų (Kaukysa, Murle), o pietinį miesto pakraštį juosia kitas Neries intakas – Vokė. Šiauriniais pakraščiais teka Neries intakas Riešė, be to, į Nerį miesto teritorijoje įteka dar keletas smulkių upelių – Antavilis, Veržuva, Upelė (su Dvarčione), Verkė, Turniškė, Cedronas, Sudervėlė).

Neryje yra susiformavusių bevardžių upinių salų ties Gariūnais, Vingio parku, Turniškėmis, tačiau tik viena ties Žvėrynu oficialiai vadinama Bebrų sala.

Yra keletas ežerų: ežeringiausia yra šiaurės rytinė dalis, kur Antavilių miškuose telkšo Balžio, Antavilio, Juodžio, Tapelių, Skarbelio ežerai bei šiaurėje, šalia Verkių Riešės esantis Žaliųjų ežerų ežerynas (Balsys, Gulbinas, Mažasis Gulbinų ežeras, Raistelis ir kt.). Vakariniame pakraštyje, prie Pilaitės, telkšo Gelūžės, Salotės, Baltiešos ežerai. Keli smulkesni ežerėliai (Kairėnų ežeras, Naujųjų Verkių ežeras) bei tvenkiniai (Cedrono tvenkinys, Jeruzalės tvenkinys, Rokantiškių tvenkinys) telkšo kitur mieste.

Šiaurės rytiniame Vilniaus pakraštyje plyti Šeškučių pelkė.

Gamta
Pagrindinis želdynų masyvas Vilniuje – visą šiaurės rytinę miesto pusę užimantis Lavoriškių-Nemenčinės miškų pakraštys (Antavilių, Valakampių ir kt. miškai), kur vyrauja šilai. Šiaurėje, aplink Žaliuosius ežerus, auga Verkių miškas, o rytuose-pietryčiuose auga moreninių kalvynų viršūnes dengiantys miškai (Antakalnio, Belmonto, Pavilnių, Liepkalnio), kur vyrauja daugiausia pušynai ir eglynai. Per pietinę Vilniaus pusę driekiasi Panerių miškas, kuriame auga vienos aukščiausių Lietuvos eglių, o už Pilaitės ir Lazdynų prasideda Girulių miškas. Centrinėje miesto dalyje yra mažesnių miškų ir parkų: Vingio parkas, Kalvarijų parkas, Bernardinų sodas, Kalnų parkas, Misionierių sodai, Sapiegų rūmų parkas ir kt.

Yra senų, saugomų medžių (Sapiegų parko liepa, Žvėryno liepa, Vingio parko liepų alėja, Kaštonų ratas Pilių parke, Aštuonių klevų ratas Vileišių sodyboje ir kt.), retų augalų rūšių augaviečių (Baltupių augavietė, kardalapio garbenio augavietė. Vaizdingiausios vietos saugomos Pavilnių ir Verkių regioniniuose parkuose, įsteigta daug draustinių.

Klimatas
Klimatas yra pereinamasis, šiltos vasaros ir šaltos žiemos. Vidutinė metinė temperatūra yra +6,6 °C. Šalčiausia sausį (vidutinė temperatūra −4 °C), o šilčiausia liepą (vidutinė temperatūra 17 °C). Vidutinis kritulių kiekis – 688 mm.

Pasitaiko šiltų vasarų (>30 °C). Galimos savaites besitęsiančios sausros.

Būna šaltų žiemų (naktimis −30 °C), užšąla upės.

Sniego danga Vilniuje, kaip ir visoje Rytų Lietuvoje, būna storesnė, negu kitur Lietuvoje.

Oro temperatūra matuojama nuo 1770 m. (duomenys išlikę nuo 1777 m.), krituliai nuo 1887 m.[8]

Šaltiniai
 Aldonas Pupkis, Marija Razmukaitė, Rita Miliūnaitė. Vietovardžių žodynas. – Vilnius, Mokslo ir enciklopedijų leidybos institutas, 2002. ISBN 5-420-01497-1. // (internetinis leidimas) [sudarytojai Marija Razmukaitė, Aldonas Pupkis]. ISBN 978-9955-704-23-2.
 Вильна. Энциклопедический словарь Брокгауза и Ефрона, Т. 6 (11) : Венцано — Винона. С.-Петербургъ, 1892., 381 psl. (rus.)
 Географическо-статистический словарь Российской империи, T. 1 (Аа — Гямъ-маликъ). СПб, 1862, 460 psl.
 Gitana Kazimieraitienė. „Legendos pasakoja“. Lietuvos geografiniai objektai. – Kaunas, „Šviesa“, 2008. // psl. 138
 Aleksandras Vanagas. „Lietuvos miestų vardai“ (antrasis leidimas). – Vilnius, Mokslo ir enciklopedijų leidybos institutas, 2004. // psl. 254–262
 Algirdas Sabaliauskas. „Iš kur jie?“ – Vilnius, Lietuvių kalbos institutas, 1994. // psl. 375.
 Vilnius. Visuotinė lietuvių enciklopedija, T. XV (Venk–Žvo). – Vilnius: Mokslo ir enciklopedijų leidybos institutas, 2014
 Klimato svyravimai. Enciklopedija „Lietuva“, I t. // Vilnius: Mokslo ir enciklopedijų leidybos institutas, 2008, 76 psl.
 „Vilniaus klimatas“ (rusų). Nuoroda tikrinta 2016-08-24.
 „Lietuvos regionų portretas – Vilniaus miesto savivaldybė“. Statistikos departamentas prie Lietuvos Respublikos Vyriausybės. Suarchyvuotas originalas 2018-01-09. Nuoroda tikrinta 19 gruodžio 2017.
 Wilno. Słownik geograficzny Królestwa Polskiego i innych krajów słowiańskich, T. XIII (Warmbrun — Worowo). Warszawa, 1893, 492 psl. (lenk.)
 https://osp.stat.gov.lt/informaciniai-pranesimai?articleId=7016550
 https://osp.stat.gov.lt/lt/statistiniu-rodikliu-analize
 duomenimis Archyvuota kopija 2010-02-07 iš Wayback Machine projekto.
 Vilniuje surinkti troleibusai „Amber Vilnis“ išriedės į gatves
 Sostinės gatvėmis jau kursuoja 20 naujų troleibusų
 http://www.cgates.lt/lt/internetas/nemokamas-wifi-mieste
 http://www.vilnius.lt/ataskaita/?page_id=1440
 Lietuvos apgyventos vietos: pirmojo visuotinojo Lietuvos gyventojų 1923 m. surašymo duomenys. Kaunas: Finansų ministerija. Centralinis statistikos biūras, 1925.
 Lietuvos TSR kaimo gyvenamosios vietovės 1959 ir 1970 metais (Visasąjunginių gyventojų surašymų duomenys). Vilnius: Centrinė statistikos valdyba prie Lietuvos TSR Ministrų tarybos, 1974.
 Vilnius. Mažoji lietuviškoji tarybinė enciklopedija, T. 3 (R–Ž). Vilnius, Vyriausioji enciklopedijų redakcija, 1971, 778 psl.
 Lietuvos TSR kaimo gyvenamosios vietovės (1979 metų Visasąjunginio gyventojų surašymo duomenys). Vilnius: Lietuvos TSR Centrinė statistikos valdyba, 1982.
 Vilnius. Lietuviškoji tarybinė enciklopedija, XII t. Vilnius: Mokslo ir enciklopedijų leidybos institutas, 1984. T.XII: Vaislapėlis-Žvorūnė, 271 psl.
 Vilnius. Tarybų Lietuvos enciklopedija, T. 4 (Simno-Žvorūnė). – Vilnius: Vyriausioji enciklopedijų redakcija, 1988. // psl. 558
 Kaimo gyvenamosios vietovės (1989 metų Visuotinio gyventojų surašymo duomenys). Vilnius: Lietuvos Respublikos Statistikos departamentas, 1993.
 Vilniaus apskrities gyvenamosios vietovės ir jų gyventojai. Vilnius: Statistikos departamentas, 2003.
 Gyventojai gyvenamosiose vietovėse: Lietuvos Respublikos 2021 metų gyventojų surašymo rezultatai. Vilnius: Statistikos departamentas, 2022.
 stat.gov.lt / Nuolatinių gyventojų skaičius miestuose metų pradžioje
 (rus.) г. Вильна Первая всеобщая перепись населения Российской Империи 1897 г.
 Der Große Brockhaus. 15th edition, vol. 20, Leipzig 1935, p. 348.
 Timothy Snyder, The Reconstruction of Nations, p. 92-93, 2003 New Haven & London, Yale University Press, ISBN 978-0-300-10586-5
 Vilnius Regional Statistical Office Archyvuota kopija 2012-04-17 iš Wayback Machine projekto.
 Statistics Department of Lithuania Archyvuota kopija 2020-02-29 iš Wayback Machine projekto.
 Virtualus istorinis Vilnius. 10 Vilniaus erdvių.
 https://www.turizmas.lt/lankytinos-vietos/Vilniaus-universitetas/13554
Nuorodos
Apie Vilnių
vilnius.lt / Oficiali miesto svetainė
vilnius-airport.lt / Vilniaus oro uostas
skyscraperpage.com / Vilniaus aukščiausių pastatų diagrama
vilniauszinia.lt / Vilniaus renginiai, parodos, pramogos
Žemėlapiai
google.com / Vilniaus miesto ribos
archive.org / panoramas.lt / Vilniaus žemėlapis su panoramomis Archyvuota kopija 2011-07-20 iš Wayback Machine projekto.
zemelapis.info / Vilniaus miesto žemėlapis
balticmaps.eu / Vilniaus centro ir senamiesčio žemėlapis
maps.lt / Vilniaus senamiesčio palydovinė nuotrauka
google.co.uk / Vilniaus žemėlapis su nuotraukomis
archive.org / vilniauszemelapis.lt / Vilniaus žemėlapis Archyvuota kopija 2018-05-07 iš Wayback Machine projekto.
Nuotraukos
gigapan.org / Vilniaus panorama
plakatai.my1.ru / Senojo Vilniaus vaizdai
archive.org / freewebs.com / Vilnius 1980 m. (nuotraukų albumas) Archyvuota kopija 2006-01-16 iš Wayback Machine projekto.